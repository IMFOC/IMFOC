[{"content":"På 90-tallet begynte den latviske matematikeren Daina Taimiņa å tenke på hvordan komplekse matematiske objekter potensielt kunne representeres gjennom hekling. Fra et praktisk perspektiv egner hekling seg godt til det rigorøse i matematikken, siden en veldig lett kan lage en hekleoppskrift fra en matematisk formel. Samtidig betyr fleksibiliteten i garn at hekletøyet vil være mykt nok til å bøyes og brettes etter behov. I årene siden Daina Taimiņas første heklede figurer har mange andre brukt hekling som en måte å vise frem objekter i matematikk, og de viser hvordan matte kan være både vakkert, mykt og tilgjengelig.\nI dette foredraget reiser vi gjennom de ulike måtene hekling har vært brukt i matematikk, og vi vil se på eksempler av pedagogiske verktøy, heklede koraller, illustrasjoner av sykdomsspredning og virkningen av vaksiner, og enda mer. Samtidig ser vi hvordan motstanden mot å bruke hekling som et verktøy i matematikk gir et historisk innblikk i realiteten som kvinner har møtt i fagfeltet.\nDet vil også være faktiske heklede figurer til stede, og jeg vil vise hvordan det å hekle en hyperbolsk pseudosfære faktisk kan være et veldig godt hekleprosjekt å begynne med dersom du aldri før har heklet noe.\n Emma Skarstein er en doktorgradsstipendiat i matematikk vet NTNU. Hennes forskningsfelt er statistikk, hvor hun ser på hvordan feil i målinger og manglende data kan føre til skjevheter i konklusjonene vi trekker fra data.\n","permalink":"https://imfoc.github.io/tr/schedule/crocheting/","summary":"Emma Sofie Skarstein","title":"Hekta på matte – hvordan hekling brukes for å formidle matematikk"},{"content":"I dette foredraget vil vi gjennom den kjente konteksten Sudoku utforske naturen til bevis i matematikken. Matematisk logikk tilbyr en streng og elegant måte å analysere Sudokuer, og ved å bruke logiske prinsipper og deduksjon kan man bevise egenskaper ved et Sudokubrett som kan gi opphav til mer interessante gåter. På den andre siden kan man også bruke \u0026ldquo;brute force\u0026rdquo;-beregninger for å analysere Sudokuer. Ved systematisk å prøve alle mulige kombinasjoner av tall, kan datamaskiner svare på spørsmål om unikhet ved løsninger eller det minste antallet låste ruter som kreves for et gyldig spill.\nDisse ulike tilnærmingene reiser spennende spørsmål om bevisets natur og beregningens rolle i matematikk. Er det en iboende skjønnhet i den logiske elegansen til matematiske bevis? Kan \u0026ldquo;brute force\u0026rdquo;-beregninger betraktes som gyldige bevis, eller gir de bare bevis uten samme grad av sikkerhet? Og er det mer til et bevis enn bare å vite med sikkerhet svaret på et spørsmål?\n Laertis Vaso er post doktor i matematikk på NTNU.\n","permalink":"https://imfoc.github.io/tr/schedule/sudoku/","summary":"Laertis Vaso","title":"Bevis og sudoku"},{"content":"En av de første tingene mange tenker på når man prøver å inkorporere matematikk i kunsten er via en eller annen form for symmetri. Et maleri, for eksempel, kan være symmetrisk, men det er mange ulike måter det kan være symmetrisk på. En nyskjerrigper slik som meg selv spør da: hvor mange forskjellige måter kan et maleri være symmetrisk? Hva skjer dersom vi ikke begrenser oss til et flatt maleri, men tillater tredimensjonale skulpturer? Hva med hypotetiske former i høyere dimensjoner?\nDet viser seg at matematikere har perfeksjonert denne kunsten og kan beskrive matematisk en hver måte noe som helst kan være symmetrisk. Denne historien er en av de største bragdene i matematikken, og det hele resulterer i en av høydepunktene av abstrakt matematikk: klassifikasjonen av endelige simple grupper.\nGjennom foredraget skal vi utforske symmetriens verden, deres enkle matematiske beskrivelse og dens bruk i kunst.\n Torgeir Aambø er en doktorgradsstudent på NTNU. Hans forskningsområde er topologi, et fagfelt som handler om å forstå matematiske former, rom og abstrakte geometrier.\n","permalink":"https://imfoc.github.io/tr/schedule/symmetry/","summary":"Torgeir Aambø","title":"Symmetrirtemmys"},{"content":"Matematikk er ofte forbundet med strenge regler, kompliserte begreper, rigorøsitet og absolutthet - spesielt innenfor vitenskapens verden. Matematikk er selve ryggraden i all vitenskap, og det er få i samfunnet som tviler på viktigheten av matematikk i disse sammenhengene. Men matematikk er ikke bare et verktøy man kan bruke til å bedrive ingeniørvitenskap, regne ut fysiske egenskaper, gjøre statistikk på befolkninger eller lage modeller av virusspredning. Det er også en kunstform.\nDersom man snakker med en matematiker vil nok denne personen si at matematikk er et veldig kreativt fagfelt, noe mange utenfor fagfeltet ofte synes er en merkelig påstand. Kanskje enda merkeligere kan det føles ut å snakke om kunst i matematikken, og tilsvarende, matematikk i kunsten. Gjennom fem foredrag fra fem matematikere med bakgrunn fra fem ulike disipliner, vil vi på dette arrangementet utforske nettopp dette: de dype og intrikate sammenhengene og samspillet mellom de to tilsynelatende separate verdenene matematikk og kunst.\nMatematikkens kunst er et event under fremtidsfestivalen Hyfer i Trondheim, organisert av Institutt for Matematiske Fag ved NTNU.\n","permalink":"https://imfoc.github.io/tr/about/","summary":"Matematikk er ofte forbundet med strenge regler, kompliserte begreper, rigorøsitet og absolutthet - spesielt innenfor vitenskapens verden. Matematikk er selve ryggraden i all vitenskap, og det er få i samfunnet som tviler på viktigheten av matematikk i disse sammenhengene. Men matematikk er ikke bare et verktøy man kan bruke til å bedrive ingeniørvitenskap, regne ut fysiske egenskaper, gjøre statistikk på befolkninger eller lage modeller av virusspredning. Det er også en kunstform.","title":"Om"}]