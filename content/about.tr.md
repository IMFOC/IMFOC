---
title: "Om"
layout: "single"
ShowToc: false
ShowReadingTime: false
ShowShareButtons: false
math: true
---

Matematikk er ofte forbundet med strenge regler, kompliserte begreper, rigorøsitet og absolutthet - spesielt innenfor vitenskapens verden. Matematikk er selve ryggraden i all vitenskap, og det er få i samfunnet som tviler på viktigheten av matematikk i disse sammenhengene. Men matematikk er ikke bare et verktøy man kan bruke til å bedrive ingeniørvitenskap, regne ut fysiske egenskaper, gjøre statistikk på befolkninger eller lage modeller av virusspredning. Det er også en kunstform.

Dersom man snakker med en matematiker vil nok denne personen si at matematikk er et veldig kreativt fagfelt, noe mange utenfor fagfeltet ofte synes er en merkelig påstand. Kanskje enda merkeligere kan det føles ut å snakke om kunst i matematikken, og tilsvarende, matematikk i kunsten. Gjennom fem foredrag fra fem matematikere med bakgrunn fra fem ulike disipliner, vil vi på dette arrangementet utforske nettopp dette: de dype og intrikate sammenhengene og samspillet mellom de to tilsynelatende separate verdenene matematikk og kunst.

---

*Matematikkens kunst* er et event under fremtidsfestivalen [Hyfer](https://www.hyfer.no/) i Trondheim, organisert av [Institutt for Matematiske Fag](https://www.ntnu.no/imf) ved NTNU. 

Eventet er gratis, men billetter må reserveres [her](https://tix.no/nb/hyfer/buyingflow/tickets/24098/46081/). 

Mer informasjon om eventet kan du finne i [festivalprogrammet](https://www.hyfer.no/event/matematikkens-kunst). 