---
title: "Hekta på matte – hvordan hekling brukes for å formidle matematikk"
draft: false
ShowToc: false
math: true
ShowReadingTime: false
summary: "Emma Sofie Skarstein"
weight: 2
---

På 90-tallet begynte den latviske matematikeren Daina Taimiņa å tenke på hvordan komplekse matematiske objekter potensielt kunne representeres gjennom hekling. Fra et praktisk perspektiv egner hekling seg godt til det rigorøse i matematikken, siden en veldig lett kan lage en hekleoppskrift fra en matematisk formel. Samtidig betyr fleksibiliteten i garn at hekletøyet vil være mykt nok til å bøyes og brettes etter behov. I årene siden Daina Taimiņas første heklede figurer har mange andre brukt hekling som en måte å vise frem objekter i matematikk, og de viser hvordan matte kan være både vakkert, mykt og tilgjengelig.
 
I dette foredraget reiser vi gjennom de ulike måtene hekling har vært brukt i matematikk, og vi vil se på eksempler av pedagogiske verktøy, heklede koraller, illustrasjoner av sykdomsspredning og virkningen av vaksiner, og enda mer. Samtidig ser vi hvordan motstanden mot å bruke hekling som et verktøy i matematikk gir et historisk innblikk i realiteten som kvinner har møtt i fagfeltet.
 
Det vil også være faktiske heklede figurer til stede, og jeg vil vise hvordan det å hekle en hyperbolsk pseudosfære faktisk kan være et veldig godt hekleprosjekt å begynne med dersom du aldri før har heklet noe.
 
---
 
Emma Skarstein er en doktorgradsstipendiat i matematikk vet NTNU. Hennes forskningsfelt er statistikk, hvor hun ser på hvordan feil i målinger og manglende data kan føre til skjevheter i konklusjonene vi trekker fra data.

<img src="images/crochette1.jpg#invert" alt="Error loading image" width="700"/>